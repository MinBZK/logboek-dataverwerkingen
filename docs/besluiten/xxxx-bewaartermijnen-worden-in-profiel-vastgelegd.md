# Bewaartermijnen worden in het Profiel vastgelegd

- Status: draft
- Datum: 2024-05-23


## Context en probleemstelling

Logrecords moeten op enig moment worden verwijderd. Wanneer?

Voor vrijwel alle vastgelegde gegevens geldt dat deze op enig moment moeten worden vernietigd of overgebracht naar een archief. Dit geldt ook voor logrecords.

Anders dan bij gegevens over rechtsfeiten zullen logrecords typisch allemaal dezelfde bewaartermijn hebben. Het kan zijn dat de Dataverwerking waar het logrecord betrekking op heeft leidt tot gegevens waarvoor complexe bewaartermijnen gelden (bijvoorbeeld een dynamische termijn die duurt totdat betrokkene is overleden gevolgd door een statische termijn van enkele tientallen jaren). De logrecords die de Dataverwerking beschrijven kennen deze complexe bewaartermijn niet, deze kunnen statisch zijn en generiek worden vastgesteld per organisatie of eventueel per verwerkingsactiviteit. Het is aan de organisatie zelf om daarin keuzes te maken.

Voor samenwerkende organisaties die zich ten doel stellen om gezamelijk op eenduidige manier te verantwoorden over dataverwerkingen kan het nuttig zijn afspraken voer bewaartermijnen vast te leggen in een Profiel.


## Besluit

Bewaartermijnen worden in het Profiel vastgelegd.


## Gevolgen

- In het logrecord liggen geen gegevens vast over bewaartermijnen.
- Vanuit een beheercomponent kunnen logrecords worden verwijderd door te kijken naar de datum van het logrecord in relatie tot de bewaartermijn die de organisatie hanteert voor logrecords. Deze bewaartermijn kan gezamelijk zijn afgesproken en ligt dan vast in het Profiel.
